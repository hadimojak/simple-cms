<p class="ql-align-justify ql-direction-rtl">مایکروسافت یک سال پس از عرضه اولین گوشی تاشوی خود یعنی Surface Duo، حالا نسل دوم این گوشی را با ارتقایی قابل توجه از نظر سخت‌افزاری و رفع بعضی مشکلات نسل قبلی روانه بازار کرده. اما آیا مایکروسافت Surface Duo 2 به قدری خوب هست که بتوانید با چشم‌پوشی از رقبای قدرتمندی مثل گلکسی زد فولد ۳ و زد فلیپ ۳، برای خرید آن اقدام کنید؟</p><p class="ql-align-justify ql-direction-rtl">مایکروسافت در Surface Duo 2 از سیستم عامل اندروید استفاده کرده، و نمایشگر دو گانه‌ای طراحی کرده که توسط یک لولا از همدیگر جدا شده‌اند. مجموع ابعاد این دو نمایشگر امولد در کنار هم به ۸/۳ اینچ می‌رسد که فضای بسیار بزرگ و مناسبی برای مولتی‌تسکینگ در اختیار کاربران قرار می‌دهد.</p><p class="ql-align-justify ql-direction-rtl">اما وجود لولا در نمایشگر گاهی باعث می‌شود که در مرور بعضی صفحه‌ها بعضی پیکسل‌ها از قلم بیفتند و این موضوع واقعا خوشایندی نیست.&nbsp;از طرف دیگر مایکروسافت Surface Duo 2 روی بدنه هم نمایشگری ندارد که همین برای گوشی موبایلی در این ابعاد (که لازم است برای کار حتما بازش کنید) یک نقطه ضعف اساسی به شمار می‌رود.</p><p class="ql-align-justify ql-direction-rtl">از طرف دیگر، این گوشی تاشو از قلم مایکروسافت پشتیبانی می‌کند که همین سرعت کار با این گوشی تاشو را به شدت بالا برده و تجربه کار با آن را لذت‌بخش می‌کند. هچنین مایکروسافت از چیپست قدرتمند اسنپدراگون ۸۸۸ به عنوان قلب تپنده‌ی این گوشی بهره گرفته تا انتقادات در مورد سخت‌افزار دیوایس خود را به حداقل برساند. به طور کلی هم می‌توان گفت که این گوشی سخت‌افزار مناسبی دارد و به هیچ عنوان از این بابت شما را اذیت نخواهد کرد.</p><p class="ql-align-justify ql-direction-rtl">اما با تمام این اوصاف، آیا مایکروسافت در مجموع و با توجه به تمام این نکات مثبت و منفی توانسته محصولی موفق و بازارپسند با آینده‌ی تجاری روشنی روانه بازار کند؟&nbsp;شاید با قطعیت نتوان پاسخ این سؤال را داد. در ویدیو به طور کامل مشخصات این گوشی را بررسی می‌کنیم.</p><p><br></p>
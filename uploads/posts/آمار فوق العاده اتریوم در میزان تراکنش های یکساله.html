<h2 class="ql-direction-rtl ql-align-right">آمار فوق العاده اتریوم در میزان تراکنش های یکساله</h2><p class="ql-direction-rtl ql-align-right">نام اتریوم همواره با ارقام بالا یاد می شود. این شبکه قدرتمند باز هم در تاریخ سابقه خود رکورد شکنی کرد و این بار نیز به معیار بزرگی دست یافت که قطعا قابل توجه می باشد.</p><p class="ql-direction-rtl ql-align-right">به گزارش وب سایت صرافی رمز ارز کوبکس، به نظر می رسد پلتفرم اتریوم در هفته های پیش رو، مرز های دیگر را هم جا به جا خواهد کرد، چراکه داده های حاکی از Messari نشان می دهد این پلتفرم طی یک سال اخیر، بیش از 6 تریلیون دلار تراکنش داشته است که 369 درصد نسبت به عملکرد خود در سال 2020 افزایش پیدا کرده است. 1.5 تریلیون دلار از معاملات آن تنها در 3 ماه سوم صورت گرفته است؛ این اعداد و ارقام واقعا گیج کننده و سرسام آور است. در به دنبال این جهش بزرگ، ارزش قیمتی اتریوم نیز با افزایش مواجه شده و سود خوبی را در این هفته به سهام داران خود هدیه داده است.</p><p class="ql-direction-rtl ql-align-right">در 3 ماه سوم سال جاری، اتریوم روز های بسیار خوبی را سپری می کرد، به حدی خوب که 1.5 تریلیون دلار از معاملات آن در این دوره زمانی ثبت شده است. استیبل کوین ها نیز سهم قابل توجهی از حجم خرید و فروش را به عنوان خود ثبت کردند که البته با نگاه به تنوع استفاده از آن ها، موضوع عجیبی نیست.</p><p class="ql-direction-rtl ql-align-right">ارزش اتریوم اکنون با عبور از دوران سخت خود حال از مرز 3400 دلار عبور کرده و به نظر می رسد که همین موقعیت را حفظ کند. اگر بخواهیم از نظر عملکرد و درآمد کارمزد، این پلتفرم را با طلای بازار کریپتو مقایسه کنیم، باید بگوییم بیت کوین 43 برابر از این نظر بهتر کار کرده است.</p><p class="ql-direction-rtl ql-align-right">شبکه Ethereum اکنون در مرحله ارتقاء سطح قرار دارد و ETH 2.0، نسخه تازه ای است که این بنیاد از آن رونمایی کرده است. این به روز رسانی در کنار ویژگی هایی که دارد، بهبود عملکرد در ساز و کار اثبات سهام و تغییر در قابلیت (Scalability) را به همراه خواهد داشت. این کار بازدهی شبکه را افزایش داده و عملکرد خدمات رسانی شبکه را کاربردی تر خواهد کرد، حتی اگر بسیاری از رقبای بازار، استفاده و ارتقاء (Smart contract) را دستور کار خود قرار دهند.</p><p class="ql-direction-rtl ql-align-right">&nbsp;</p><h2 class="ql-direction-rtl ql-align-right">سرمایه گذار سرشناس بیت کوین را ماشین فراری توصیف می کند</h2><p class="ql-direction-rtl ql-align-right">در جریان برگزاری اجلاس بهترین مشاوران، یکی از معامله گران مطرح تاریخ، بیل میلر اظهار نظر جالبی در باره ی بیت کوین ارائه داد.</p><p class="ql-direction-rtl ql-align-right">میلر، در مورد جایگاه و قابلیت های بیت کوین این چنین بیان کرد: بزرگ ترین ارز کد گذاری شده دنیا را می توان یک جایگزین حقیقی برای طلا دانست، اما نه! بهتر است آن را با ماشین پر سرعت فراری مقایسه کنیم، چرا که طلا قدیمی است و با روز گار مدرن کنونی فاصله دارد. وی یکی از نخستین فعالان بازار وال استریت بود که در سال 2014 بیت کوین را به عنوان یک رمز ارز مناسب انتخاب کرد. این انتخاب در ادامه برای او نتیجه داد؛ زیرا بعد از شکست بزرگی که در سرمایه گذاری خود در اواخر سال 2000 تجربه کرد و 90 درصد از سرمایه خالص خود را از دست داد، بیت کوین و آمازون عصای دست او شدند و کمک کردند تا دوباره از جای خود برخیزد که این امر موجب شد میلر عنوان میلیاردر را دوباره برای خود پس گیرد.</p><p><br></p>
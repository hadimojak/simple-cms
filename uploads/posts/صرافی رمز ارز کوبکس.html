<h3 class="ql-direction-rtl ql-align-right">۳ عامل احتمالی که جهش بی سابقه بیت کوین را تضمین خواهد کرد</h3><p class="ql-direction-rtl ql-align-justify">تعداد زیادی از کارشناسان بر این باورند که ارزش بیت کوین تا اواخر سال جاری به 100 هزار دلار می رسد! اما این چنین اتفاقی چقدر ممکن است صورت گیرد؟ و چه مواردی می تواند این رمز ارز بزرگ را در این مسیر یاری کند تا به این قیمت دست یابد؟</p><p class="ql-direction-rtl ql-align-justify">به گزارش وب سایت&nbsp;<a href="https://www.aparat.com/v/BuWPN/%D9%85%D8%B9%D8%B1%D9%81%DB%8C_%D8%B5%D8%B1%D8%A7%D9%81%DB%8C_%D8%B1%D9%85%D8%B2%D8%A7%D8%B2%D9%87%D8%A7%DB%8C_%DA%A9%D9%88%D8%A8%DA%A9%D8%B3" target="_blank" style="color: rgb(70, 189, 244);">صرافی رمز ارز&nbsp;<u>کوبکس</u></a>&nbsp;به نقل از کریپتو پوتیتو، بهای بیت کوین از اوایل سال 2021 تا به حال بیش از 60 درصد افزایش داشته است، پس می توان گفت که ارزش گذاری های اکنون این رمز ارز، همچنان 30 درصد تا اوج تاریخی خود که در ماه فروردین به آن رسید، فاصله دارد.</p><p class="ql-direction-rtl ql-align-justify">در حالی که سال 2021 نفس های آخر خود را می کشد و به سرانجام نزدیک شده است، احتمالا قیمت بیت کوین بنا بر تحلیل های ارائه شده و پیش بینی هایی که از کارشناسان دریافت می شود، از حال حاضر خود بیشتر شده و روز به روز با افزایش رو به رو شود.</p><p class="ql-direction-rtl ql-align-right">&nbsp;</p><h5 class="ql-direction-rtl ql-align-justify">در ادامه موارد بسیار مهمی که موجب جهش احتمالی بیت کوین خواهد شد را بررسی می کنیم:</h5><h6 class="ql-align-justify ql-direction-rtl">صدور مجوز به صندوق‌های فعال در بازار بیت کوین</h6><p class="ql-direction-rtl ql-align-justify">یکی از موضوعات داغ و بکر این روز های دنیای کریپتو، صدور و یا عدم صدور مجوز فعالیت صندوق های معاملاتی در بازار بیت کوین می باشد که حدود یک سال است این بحث و ابهامات ادامه دارد. این مساله بعد از معرفی صندوق های معاملاتی بیت کوین در کشور هایی از جمله برزیل و کانادا، نظر بسیاری از کاربران و علاقه مندان به این حوزه را معطوف خود کرد.&nbsp;با توجه به اینکه گری گنسلر، رئیس انجمن بورس ایالات متحده چندین بار اشاره هایی به این موضوع کرده و خبر از اعطای احتمالی مجوز به این صندوق ها داده است، حال بسیاری خیال می کنند تا مجوز این خدمات معاملاتی تا اواخر سال جاری اعطا خواهد شد.&nbsp;</p><h6 class="ql-align-justify ql-direction-rtl">پذیرش بیت کوین توسط جوامع بیشتر</h6><p class="ql-direction-rtl ql-align-justify">گسترش پذیرش یکی دیگر از مسائل حائز اهمیت این حوزه می باشد. در باره ی تایید بیت کوین در دولت ها و سیستم ها و نهاد های بانکی، اگر بخواهیم مثالی بزنیم، باید به کشور پیشگام السالوادور اشاره کنیم، کشوری که در ماه سپتامبر، با تایید بیت کوین به عنوان یک واحد رسمی دارایی در جامعه خود، و قانونی خواندن آن توانست به موفقیت های بزرگی برسد. تا اینجای تاریخ، این کشور تنها حکومتی است که رمز ارز ها را به شکل کاملا قانونی در سیستم های مالی خود برای استفاده های روزانه پذیرفته است که قطعا نقش بسزایی در گسترده سازی خدمات این صنعت و کشف قابلیت های پنهان آن داشته است.&nbsp;رئیس جمهور این کشور، بیان کرده است که استفاده از بیت کوین در کشورش روز به روز در حال افزایش است.</p><p class="ql-direction-rtl ql-align-justify">تحلیلیگران مطرح این بازار بر این باورند که اگر دولت دیگری استفاده از بیت کوین را در کشورش کاملا قانونی و بدون مانع بخواند، به احتمال زیاد ارزش این رمز ارز افزایش خواهد یافت. اگر این اتفاق هم صورت نگیرد و کشوری این امر را نپذیرد، چهره های سرشناسی هستند که با حمایت های خود می توانند همین کار را انجام دهند. تا به حال بار ها شاهد بودیم که چگونه نظرات افرادی همانند ایلان ماسک بر قیمت و رشد ارز های دیجیتال تاثیر گذاشته است.</p><h6 class="ql-align-justify ql-direction-rtl">ایجاد تغییر در رفتار کنونی چین و رفع ممنوعیت ها</h6><p class="ql-direction-rtl ql-align-justify">شاید این موضوع خیلی خارج از تصور است و احتمال وقوع این سناریو بسیار اندک باشد؛ چرا که دولت چین از همان ابتدا موافق سیاست های ارز های دیجیتال نبود و همواره انتقاد های خود را در شکل های مختلف به این صنعت وارد کرده بود که اخیرا ضربه آخر خود را نیز به این عرصه زد و هر شکل از فعالیت را در این زمینه ممنوع اعلام کرد. این کشور در حال ساخت ارز دیجیتال ملی خود می باشد که ساز و کارش نسبت به بیت کوین بسیار متفاوت است، و تمام تراکنش ها و دیگر فعالیت ها توسط خود کشور اداره می شود، بر خلاف رمز ارز های بازار کریپتو کارنسی و همچنین بیت کوین که تحت توسعه پلتفرم نامتمرکز فعالیت می کنند. پس به نظر می رسد بازگشت کشور چین به قبل از روز های اعلام جنگ علیه رمز ارز ها تقریبا غیر ممکن است.</p><p><br></p>